---
layout: post
title: പ്രണയം  ഒരു  ശരിയാകാത്ത  ഏര്‍പ്പാടാണ്
author: gini
subtitle: 
tags: []
categories: [കവിത പോലെ ചിലത്]
image: "assets/images/img-2020/first-love.jpg"
show-avatar: true
---

എന്താണെന്നറിയില്ല, പ്രണയം ഒരു ശരിയാകാത്ത ഏര്‍പ്പാടാണ്.

മുനിഞ്ഞു കത്തുന്ന വിളക്കിന്റെ

തിരി കൂട്ടുന്ന പോലെയാണത്.

<br>
വലിയ കണ്ണുള്ള പെണ്‍കുട്ടിയായിരുന്നു ആദ്യം,

പിന്നെ അയലത്തെ സ്കൂള്‍ മാഷിന്റെ മകള്‍,

അതും കഴിഞ്ഞു , പലരും തിരി കൂട്ടിവച്ച് ,

എണ്ണ കോരിയൊഴിച്ച് ഒന്നും മിണ്ടാതെ പോയി. . .

<br>
പാട്ടിനോടും കവിതയോടും, പിന്നെ

കടലിനോടും പ്രണയം തോന്നി; അതും നീര്‍ക്കുമിള പോലെ . . .

പൊട്ടിയപ്പോഴൊക്കെ ഒന്നും അവശേഷിക്കാതെ

ഓര്‍മകള്‍ പോലും ബാക്കി വയ്ക്കാതെ. . .

<br>
ഒരു വസന്തം മുഴുവന്‍ ഞാന്‍ കാത്ത് വച്ചത്

അവളെ മൂടിപുതക്കാനായിരുന്നു

വെയില്‍ മാഞ്ഞ പടവുകളില്‍ ഞാന്‍ കാത്തിരുന്നത്

അവളെ കാണാന്‍ വേണ്ടിയായിരുന്നു.

<br>
ഈ മരത്തിന്റെ ഇലകളോരോന്നും കൊഴിഞ്ഞുവീണത്‌

ഞാനറിഞ്ഞില്ല, നീ മിണ്ടാതെ കടന്നു പോയതും.

ഞാന്‍ നീട്ടിയ ചെമ്പനീര്‍ നീ കണ്ടില്ല;

അതോ കണ്ടില്ലെന്നു നടിച്ചതോ ?

<br>
ഇന്നീ വരണ്ട പുഴയില്‍ പ്രണയം പെയ്യുന്നത്

ഞാന്‍ കൊതിക്കുന്നില്ല; ഒരിക്കലും.

പണ്ടെങ്ങോ ഒഴുകിയ നീര്‍ച്ചാലുകള്‍ തേടുന്നു എന്ന് മാത്രം.

കാണുകയാണെങ്കില്‍ ഓര്‍മ്മകള്‍ തികട്ടി വരാതിരിക്കട്ടെ.