---
layout: post
title: കറുമ്പന്‍രാത്രി
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

ക്ഷുദ്രജീവികള്‍ക്കിഷ്ട്ടമാണെന്നെ 

ഞാന്‍ നിദ്രയുടെ കാവല്‍ക്കാരന്‍ 

ചങ്ങാതിയായ് ഈ നിലാവും ചന്ദ്രനും, 

കുറുകിക്കൊന്ടീ ചീവീടുകളും 

<br>
പകലെന്റെ ശത്രു, 

ഞാനില്ലാത്ത തക്കം നോക്കി, 

നിങ്ങളോട് കുശുമ്പ് പറഞ്ഞു, 

കറുമ്പന്‍ എന്ന് കളിയാക്കുന്നവന്‍. 

<br>
നിങ്ങളെനിക്ക് ദുഖത്തിന്റെ നിറമെന്നു 

പറഞ്ഞു, സങ്കടത്തിന്റെ സമയമെന്നും. 

<br>
എന്നിട്ടും തെറ്റ് ചെയ്യാന്‍ എന്നെ കൂട്ടുപിടിച്ച് 

എന്നെ തന്നെ കുറ്റം പറയുന്നോര്‍.  

<br>
കഞ്ചാവ് പൊതിയഴിക്കുന്നതും, 

ലഹരി പോരാഞ്ഞ് പെണ്ണിന്‍ മടിക്കുത്തഴിക്കുന്നതും 

ഞാനുള്ളത് കൊണ്ടല്ലേ. 

<br>
എന്നിട്ടും കുറ്റം പറയാന്‍ മടിയില്ലാത്തോര്‍ 

നിങ്ങള്‍ മനുഷ്യര്‍ തന്നെ, സത്യം; 

കുറ്റം ചെയ്യാന്‍ പകല് പോയി, 

രാത്രിയാകാന്‍ കാത്തിരിക്കുന്നോര്‍ 

(9- ലെ സയന്സ് ബുക്കിന്റെ അവസാനതാളില്‍ നിന്നും കിട്ടിയത് - 1998 ജനുവരി 10)