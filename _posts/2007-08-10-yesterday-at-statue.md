---
layout: post
title: സ്റ്റാച്യുവില്‍ ഇന്നലെ (എന്നും) 
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

വായുവില്‍ നിന്നടര്ത്തിയെടുത്തു

പ്രജകള്‍ക്കായെറിഞ്ഞുകൊടുത്തു 

വിശപ്പടക്കി, ദാഹം തീര്‍ക്കാന്‍ 

'സ്വാധീനത്താല്‍' മഴ പെയ്യിച്ചു,

<br>
ഇടത്തും വലത്തും മുഷ്ടി ചുരുട്ടി,

കുപ്പായം ചുളുങ്ങാതെ കൈമടക്കി 

'നമ്മളില്ലാതോന്നുമില്ലാ'- എന്നുറക്കെ ചര്‍ദ്ദിച്ചു 

<br>
ക്യാമറക്ക് മുന്‍പില്‍ നെഞ്ചും കാണിച്ചു, 

വെളുക്കെ ചാഞ്ഞും ചരിഞ്ഞും ചിരിച്ചു;

കൊടി  നോക്കി, -ചിലപ്പോള്‍ നോക്കാതെയും-

കോമരം തുള്ളുന്നോര്‍...

<br>
ബക്കറ്റുപിരിവിന്റെ ആവേശം

പാവം കോഴിയില്‍ തീര്‍ക്കുമ്പോള്‍,

പിറകില്‍, ഇരട്ടബഞ്ചില്‍, ലോകത്തിന്റെ

പേടികളിലേക്ക് കണ്ണും നട്ട്  ഒരു "നിരാഹാരന്‍"   