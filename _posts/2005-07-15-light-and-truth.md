---
layout: post
title: വെളിച്ചവും സത്യവും
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

ഗുരുക്കന്മാര്‍ പറഞ്ഞത് 

തായ് വേര് മറക്കരുതെന്നാണ്‌

പക്ഷെ എന്റെ തായ് വേര്  

ഞാന്‍ വെട്ടിമാറ്റിയിരുന്നു.  

<br>
എന്റെ മുന്‍പില്‍‍ ‍ ‍  

തായ് വേര്  തേടി പോകുന്നവര്‍ 

ചിരിക്കുന്ന, സന്തോഷിക്കുന്ന 

മുഖംമൂടിയണിഞ്ഞവര്‍ ‍    

<br>
കൂര്‍ത്ത കുന്തമുനകള്‍ 

നെഞ്ചില്‍ തറഞ്ഞപ്പോള്‍   

തായ് വേര് വിട്ടു, നോവിന്റെ 

മരുഭൂമിയിലേക്ക് എത്തിയോര്‍... 

<br>
എന്റെ ചെടിക്കായ് ഞാന്‍ 

തായ് വേരായി തണലായി 

കടലിലെ ഓലങ്ങളിലെ 

ചെറിയൊരു ജലബിന്ദുവായ്‌ 

<br>
നോവിന്റെ സൂചി മുനകള്‍ 

തരച്ചപ്പോഴും ഞാന്‍ കരഞ്ഞില്ല 

വേദനിച്ചില്ല; എന്റെ ഹൃദയം 

ഞാന്‍ അവിടെ മറന്നു വച്ചിരുന്നു 

<br>
എന്റെ മുന്‍പില്‍ മൂന്നു സത്യങ്ങള്‍;

വിശപ്പ്‌, ഭാവി പിന്നെ എന്റെ നിഴലും.

എന്നെ ചിരിപ്പിച്ചു , കരയിപ്പിച്ചു 

നാടകമാടുന്നോര്‍ 

<br>
കാടുകള്‍ മരക്കൂട്ടമല്ലെന്നും  

നിഴലുകള്‍ സത്യമല്ലെന്നും...

എന്റെ പാഠപുസ്തകത്തിലെ 

ഒഴിഞ്ഞ താളുകള്‍ കുറഞ്ഞു വന്നു. 

<br>
മനസ്സ് കൊണ്ട് കണക്കു കൂട്ടുന്നത്‌ 

വെറുതെയായി, മുകളിലെ കണക്കു 

സമവാക്യങ്ങളുടെ സഹായമില്ലാതെ 

എന്റെ മുന്‍പില്‍ കാണിച്ചു തന്നു.

<br>
ഞാന്‍ പുസ്തകം കീറിയെരിഞ്ഞതും 

അതുകൊണ്ടായിരുന്നു;  ആ കഷണങ്ങള്‍ 

എന്നെ നോക്കി ചിരിച്ചു,  സ്നേഹത്തിന്റെ 

പൂമ്പാറ്റകളായി, മുകളിലേക്ക് ... പതുക്കെ ...