---
layout: post
title: മനുഷ്യത്വം
author: gini
subtitle: 
tags: []
categories: [കവിത പോലെ ചിലത്]
image: "assets/images/img-2020/humanity.jpeg"
show-avatar: true
---

ഇന്നലെ ഞാനെന്റെ പുസ്തകസഞ്ചിയില്‍ 

മാറോട് ചേര്‍ത്ത്  കൊണ്ട് നടന്നത് ,

ചന്ദ്രനും സൂര്യനും ഒളിച്ചു കളിച്ചു

മൂന്നാംനാള്‍ തട്ടിയെടുക്കാന്‍ നോക്കിയത്...

<br>
ഇന്ന് ഹൃദയത്തില്‍ നിന്നും മാറ്റി, പുറത്തു 

എന്റെ കുപ്പായക്കീശയില്‍

"പോകുന്നേല്‍ പോട്ടെ" എന്ന് വച്ചു

ബട്ടനിടാതെ  കൊണ്ട് നടക്കുന്നത്...

<br>
നാളെയും നഷ്ടപ്പെട്ടില്ലേല്‍ ഞാന്‍ 

പറിച്ചു ദൂരെയെറിയാന്‍ കാത്തിരിക്കുന്നത്..

അതെ, എനിക്കും ജീവിക്കണം;

"മനുഷ്യത്വം" കളഞ്ഞു ഒരു പച്ചമനുഷ്യനായി ...