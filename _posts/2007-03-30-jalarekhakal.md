---
layout: post
title: ജലരേഖകള്‍
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

മഷി തീര്‍ന്ന പേനയും

താളുകള്‍ തീര്‍ന്ന പുസ്തകവും;

മുറിഞ്ഞ മനസിനു കൂട്ടായി

വെളിച്ചമില്ലാത്തോരീ മുറിയും

<br>
കെടുതിരി കത്താനായി

തീ കാത്തുനിന്നില്ല;

പുറത്തു നിന്നും വന്ന കാറ്റു

അവനെ കൊണ്ടുപോയി

<br>
ജീവനെടുക്കാന്‍ വന്നവര്‍

ജീവിതം കണ്ടു പേടിച്ചു

വിറച്ച കൈകളില്‍

ആയുധങ്ങള്ക്ക് ജീവനില്ല

<br>
സൂര്യന് നിവേദനം കൊടുത്തവര്‍

പകല്‍ തീരാന്‍ കാത്തു നിന്നു

അവരുടെ പരാതി

രാത്രിയുടെ നീളം കൂട്ടാനായിരുന്നു

<br>
ദൈവത്തിനു പരാതി കൊടുക്കാന്‍

ഞാനും നദിയുടെ തീരത്തേക്ക്,

രണ്ടു വാക്കുകള്‍ കുറിച്ച്

തെളിമയുള്ള ജലരേഖകള്‍ തീര്‍ക്കാന്‍