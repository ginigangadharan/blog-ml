---
layout: post
title: വാഗ്ദാനം അഥവാ വാണിഭം
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

ഞാനിന്നു രമണനെ കണ്ടു 

മുടി മുറിച്ചു, താടിയില്ലാതെ 

പ്രണയത്തിന്റെ പുതിയ 'അംബാസിടെര്‍' 

<br>
നഗരത്തിലെ അഴുക്കുചാലില്‍ 

ആദ്യം അയാളെന്റെ ഹൃദയം ലേലത്തില്‍ വാങ്ങി; 

കൂടെ എന്നെയും 

<br>
സ്വര്‍ഗ്ഗം, സ്നേഹം, 

ഭാവി വാഗ്ദാനങ്ങള്‍ പലതായിരുന്നു... 

<br>
എന്റെ ചിത്രശാലയില്‍ 

ഞാനൊരു പുതിയ ചിത്രത്തിന്റെ സ്വപ്നം തുടങ്ങി 

മഴവില്ലിന്റെ നിറമുള്ള, 

ആകാശത്തോളം ഉയര്ന്ന ചില്ലുകൊട്ടാരം 

<br>
ആടിന്റെ തോല്‍ തിരിച്ചറിഞ്ഞപ്പോള്‍ 

ഞാന്‍ പലരുടെതും ആയിരുന്നു 

രമണനെ അന്വേഷിച്ചപ്പോള്‍, 

അയാള്‍ പുതിയ ലേലത്തിന് പോയിരുന്നു...