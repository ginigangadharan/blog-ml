---
layout: post
title: ഞാനും മനുഷ്യനായി
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

അവര്‍ മൂന്നു പേരുണ്ടായിരുന്നു;

ചെകുത്താനും മാലാഖയും പിന്നെയെന്റെ നിഴലും

തളിര് പൂത്ത തേന്മാവിന്റെ ചുവട്ടില്‍

അവര്‍ 'ശീത ചര്‍ച്ച' യാരംഭിച്ചു;

വിഷയം 'ഞാനോ നീയോ വലുതെ' ന്നായിരുന്നു.

<br>
ചെകുത്താന്റെ വാക്കുകള്‍ക്കു

രക്തത്തിന്റെ നിറവും വാഗ്ദാനത്തിന്റെ മൂര്‍ച്ചയും

എന്റെ തലച്ചോറിലേക്ക് 

എരിതീയില്‍ എണ്ണയെന്ന പോലെ 

<br>
വെളുപ്പിന്റെ മാലാഖ ആ തീയിലേക്ക്

സ്നേഹത്തിന്റെ മഞ്ഞു തന്നു; കൂടെ

ലോകത്തിന്റെ നിയതിയും നീതിയും

ഈശ്വരനും പ്രാര്‍ത്ഥനയും... അങ്ങനെയൊക്കെ...

<br>
നിഴല്‍ സൂത്രശാലിയായിരുന്നു; വെളുപ്പും

കറുപ്പും മാറ്റി കണ്ടവന്‍;

ഇരുന്നിടം നോക്കിയവന്‍;

വെളുക്കെ ചിരിച്ചു, കണ്ണടച്ച് ഒറ്റിയവന്‍.

അവന്റെ ഉപദേശം കൊടുങ്കാറ്റാവാനായിരുന്നു    

<br>
എന്റെ തീരുമാനത്തിന് കാതോര്ത്തിരുന്നവര്‍ ‍

മൂവരെയും പിണക്കാതിരിക്കാന്‍ ഞാന്‍

മൂന്നു ഗുണങ്ങളും സ്വീകരിച്ചു; അങ്ങിനെ 

ഞാനൊരു 'മനുഷ്യനായി' .