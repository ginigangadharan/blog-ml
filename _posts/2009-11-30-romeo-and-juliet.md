---
layout: post
title: ഇന്നു  നീ ജൂലിയറ്റ്, ഞാന്‍  റോമിയോ
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

അവള്‍,

ഇരുണ്ട തെരുവില്‍

മൂന്നാമത്തെ വളവില്‍

വിളക്കുകാലില്‍ ചാരി നില്‍പ്പുണ്ടായിരുന്നു.

<br>
നിറം മങ്ങിയ ഉടുപ്പില്‍,

ചുണ്ടില്‍ നിറം പിടിപ്പിച്ച ചിരി തേച്ചു,

കൈ മാടി വിളിച്ചു....

<br>
ചുരുളന്‍ മുടി രണ്ടായി പകുത്തു,

മഷിയെഴുതാത്ത കണ്ണില്‍

ഉറക്കം പറ്റിപിടിച്ചിരുന്നു.

<br>
വിലയും സമയവും പറഞ്ഞുറപ്പിച്ചു;

"ഇന്നു നീ ജൂലിയറ്റ്, ഞാന്‍ റോമിയോ"

വിളറിയ ചുണ്ടില്‍ ഞാന്‍ പ്രണയം തേടി.

<br>
ജീവനില്ലാത്ത നിഴലിനെ പേടിച്ചു

പുതപ്പിനടിയില്‍ നൂണ്ടു കയറി,

വറ്റിവരണ്ട നീര്‍ചാലുകള്‍ തേടി.

<br>
എനിക്കറിയാം, നിന്റെ പ്രണയത്തിന്റെ

അല്പ്പായുസ്സും അഭംഗിയും. സാരമില്ല,

ഇന്നെനിക്കിത് കൂടിയേ തീരൂ;

ഞാന്‍ തേടിയ പ്രണയമിതല്ലെങ്കിലും