---
layout: post
title: പുതിയ നിയോഗം
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

മൂന്നു പേര്‍ ചേര്‍ന്നാല്‍ ത്രിമൂര്‍ത്തികളാകുമെന്നു 

കേട്ടു, ഞാനും എന്റെ നിഴലും

മൂന്നാമതൊരാളെ  കാത്ത് നിന്നു.

<br>
മുഖത്തെഴുത്ത്‌ മാറ്റാന്‍ കാലത്തിനു മാത്രമല്ല്ല,

മനുഷ്യനും കഴിയുമെന്നറിഞ്ഞു;

തലയെഴുത്ത് മാറ്റാനും.

<br>
കാലന്റെ ഒഴിവിലെക്കായി ചോദ്യം ചെയ്യാന്‍ 

മൂന്നു പെരെന്നെ വിളിച്ചു; പിന്നെ

മൂന്നു ചോദ്യങ്ങളും ചോദിച്ചു.

<br>
ഹൃദയം കല്ലായാല്‍ പോര; ഉരുക്കാകണം,

മനസ്സിന്റെ കൂടെ കണ്ണും കാതും 

മുറിച്ചു മാറ്റി ദൂരെ കളയണം

<br>
നിണം കൊണ്ട് പോട്ട്‌ തൊട്ടു,

ക്രൌര്യം കൊണ്ട് നാണം മറച്ചു, നീ

ചക്രവാളത്തെ മറികടക്കണം

<br>
വെട്ടുമ്പോള്‍ പിന്കഴുത്തിലും,

നെഞ്ചില്‍ വാളല്ല, വാക്കാല്‍ മുറിച്ചു,

കാപട്യത്തിന്റെ എരിവു തേക്കണം.

<br>
ശവത്തെ നോക്കി ചിന്നം വിളിച്ചു,

കിഴക്കോട്ടെക്കുള്ള പ്രളയമായ്, ഗര്‍വ്വോടെ 

ഞാനവരെ നോക്കി ചിരിച്ചു.

<br>
നിയമനം കഴിഞ്ഞപ്പോള്‍ എന്റെ 

നിയമങ്ങളില്‍ ഞാന്‍ കണ്ടു, കാലന്‍

എന്റെ കീഴ് ജീവനക്കാരനാണ് .