---
layout: post
title: നിന്നെയും കാത്ത്
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

എന്റെ മുറ്റത്തെ നിശാഗന്ധി  

ഇപ്പോഴും പൂക്കാറുണ്ട് നിനക്കായി, 

നിനക്ക് മാത്രം ...

നീ വരുമെന്ന് വെറുതെയോര്‍ത്തു.

<br>
നീള്‍വഴിയിലെ വെള്ളാരംകല്ലുകള്‍

എന്റെ കൂടെ നിന്നെയും കാത്ത് .. 

അഹല്യയെ  വെല്ലാനുറച്ച മട്ടില്‍ 

തണുത്തുറഞ്ഞു ...

<br>
നീലവിരിയിട്ട ജാലകത്തിനപ്പുറം 

തേന്മാവിന്റെ ചില്ലയില്‍ 

രണ്ടു കുയിലുകള്‍; കുറുകിയ കണ്ണുമായി 

ഇതുവരെ പാടാത്ത പാട്ടുമായ് ...

<br>
ഞാനെന്റെ  ഹൃദയം മാത്രമായ് , 

ക്ഷമിക്കണം അതെന്റെതല്ല,  നിന്റേതു തന്നെ.

എന്റെ കയ്യിലെ പനിനീര്‍പ്പൂവിന് 

അതിന്റെ ചെടിയും അവകാശം പറഞ്ഞു.