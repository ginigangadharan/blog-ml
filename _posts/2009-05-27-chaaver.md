---
layout: post
title: ചാവേര്‍
author: gini
subtitle: 
tags: []
categories: [കവിത പോലെ ചിലത്]
#image: "assets/images/img-2020/Mosquito-story.jpg"
show-avatar: true
---

പോര്‍വിളിയില്ലാതെ

ലക്‌ഷ്യം നോക്കി പായുന്നോര്‍

പറയാനും ചെയ്യാനും ചോരയുടെ

കണക്കു ബാക്കിയുള്ളോര്‍

<br>
ഇന്നലെ, നെഞ്ചില്‍ പകയും

അതിന് പുറത്തു ചാവേര്‍ കുപ്പായവുമണിഞ്ഞു,

തെരുവിലെ വീതി കുറഞ്ഞ

മൂന്നാമത്തെ റോഡിലൂടെ വന്നോരിവര്‍.

<br>
ഇന്നലെ തെരുവിലെ ഇരുണ്ട മുറിയില്‍ വച്ചു

മുനിഞ്ഞു കത്തുന്ന വെട്ടത്തില്‍ കൈ ചേര്ത്തു,

എന്തിനെന്നറിയാതെ(!) ഇരുട്ടിനെ നോക്കി,

'സ്വാതന്ത്ര്യത്തിന്റെ' പേരില്‍ സത്യം ചെയ്തവര്‍;

<br>
ചോര കൊടുത്തു വിപ്ലവം വാങ്ങാന്‍,

ചോരയുള്ളവരെ കൊന്നു

പ്രത്യയശാസ്ത്രങ്ങള്‍ മുറുകെ പിടിച്ചോര്‍;

കൂടെ സയനൈഡ് ഗുളികകളും.

<br>
ജീവനും ചോരയും വേര്‍പെട്ടു

ജഡങ്ങളുടെ കണക്കെടുക്കുമ്പോള്‍,

ജീവിതം നഷ്ട്ടപ്പെട്ടവരുടെ കൂട്ടത്തില്‍

(വെറും) 'രക്തസാക്ഷി' യായി മാറാന്‍ കഴിഞ്ഞോര്‍.

<br>
ലാഭവും നഷ്ടവും കൂട്ടികിഴിച്ചു,

നേതാക്കള്‍ കണക്കെടുക്കുമ്പോള്‍

അടുത്ത ചാവേര്‍ ഉറക്കെ പറഞ്ഞു

"നീ ജീവിക്കുന്നു ഞങ്ങളിലൂടെ"